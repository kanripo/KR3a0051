# -*- mode: mandoku-view; -*-
#+TITLE: 少儀外傳
#+DATE: 2015-08-24 22:58:50.622185
#+PROPERTY: ID KR3a0051
#+PROPERTY: BASEEDITION WYG    
#+PROPERTY: JUAN 提要
<pb:KR3a0051_WYG_000-1a>¶
欽定四庫全書　　　　　子部一¶
　提要¶
　　少儀外𫝊二卷　　　　儒家類¶
　　　　(臣/)等謹案少儀外𫝊二卷宋吕祖謙撰祖謙¶
　　　　有古周易已著録是書末有雲谷胡巖起跋¶
　　　　及其弟祖儉後序丹陽譚元猷嘗刻之於學¶
　　　　宫嵗乆散佚久無刋本故朱&KR0156;尊經義考注¶
　　　　曰未見此本載永樂大典中尚端末完整無¶
<pb:KR3a0051_WYG_000-1b>¶
　　　　所訛缺今仍釐為二卷以還其舊其書為訓¶
　　　　課㓜學而設故取禮記少儀為名然中間襍¶
　　　　引前哲之懿行嘉言兼及扵立身行已應世¶
　　　　居官之道所該繁富不専主扵灑掃進退之¶
　　　　末節故命之曰外𫝊猶韓嬰引事説詩自題¶
　　　　曰外𫝊云爾吕本中舊有童蒙訓皆自為誥¶
　　　　誡之語此書則採輯舊文體例近朱子小學¶
　　　　小學盛行於世童蒙訓亦有刋本而此本淹¶
<pb:KR3a0051_WYG_000-2a>¶
　　　　没不彰盖書之𫝊不𫝊亦有幸不幸焉未可¶
　　　　以是定優劣也永樂大典别載辨志録二卷¶
　　　　亦題吕祖謙撰其文全與此同盖一書二名¶
　　　　編纂者不出一手因而兩收今附著于此不¶
　　　　復重録其文亦不復别存其目焉乾隆四十¶
　　　　六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
